<div class="text-white">
    <div class="content">
        <h1 class="title"></h1>
        <p>&nbsp;</p>
        <p>Autoturismele noastre sunt disponibile pentru închiriere exclusiv pentru persoanele care dețin un permis de conducere valabil, fie național, fie internațional, de cel puțin un an și care au o vârstă de minimum 21 de ani. În momentul preluării autoturismului, clientul trebuie să prezinte un document de identitate (carte de identitate și pașaport) și un card bancar de debit sau credit, valabil și pe numele căruia este tipărit.
        </p>
        <p>&nbsp;</p>
        <p>Autoturismul închiriat poate fi condus și de către altă persoană, numai dacă aceasta este înscrisă în panoul de administrare sau este adăugată în contractul de închiriere și s-a achitat taxa suplimentară pentru șoferul adițional. Conform legislației române, atât șoferul care conduce ilegal, cât și persoana care împrumută autoturismul sunt pasibile de sancțiuni.</p>
        <p>&nbsp;</p>
        <p>Pentru confirmarea rezervării, se va solicita în avans contravaloarea perioadei de închiriere, care reprezinta valoarea masinii + valoarea extraoptiunilor + valoarea asigurării. </p>
        <p>&nbsp;</p>
        <p>
            În cazul anulării rezervării cu minim 30 zile înainte, suma va fi restituită total. La anularea rezervării până în 7 zile, se va restitui 80% din contravaloarea plătită, iar neprezentarea în ziua preluarii autoturismului atrage asupra ei anularea contractului și pierderea avansului achitat.
        </p>
        <p>&nbsp;</p>

        <p>
            Rezervarea unui autoturism se face în funcție de mașina selectată, alegerea mașinii pe website implică automat și primirea ei și nu se poate schimba decât plătind o taxă de schimbare.
        </p>
        <p>&nbsp;</p>

        <h1 class="title">Livrarea și returnarea autoturismului</h1>
        <p>&nbsp;</p>

        <p>Autoturismul va fi livrat la locația și la ora convenite în momentul rezervării, într-o stare de
            funcționare corespunzătoare, curat, iar acest aspect va fi menționat în procesul verbal. Returnarea
            autoturismului se va realiza la locația și la ora stabilite inițial. Orice modificare a locației, datei
            sau orei de returnare se poate face numai cu acordul Starent Închirieri Auto. Returnarea efectivă se
            consideră finalizată doar după semnarea fișei de predare de către reprezentantul Starent Închirieri Auto
            și client. Neîndeplinirea termenului de returnare stabilit inițial va implica o penalizare de 50
            lei/oră.
        </p>
        <p>&nbsp;</p>
        <p>Clientul este responsabil să verifice starea autoturismului la livrare și să menționeze în fișa de
            inspecție toate eventualele avarii existente. La momentul returnării, clientul va fi responsabil pentru
            orice alte avarii constatate, care nu au fost menționate anterior.</p>
        <p>&nbsp;</p>
        <p>Pentru livrarea și returnarea autoturismului în afara orelor de program (08:30-18:30, de luni până
            duminică) sau în zilele considerate sărbători legale, se va aplica o taxă suplimentară de 100
            lei/predare.</p>
        <p>&nbsp;</p>
        <p>
            În cazul returnării autoturismului murdar sau în condiții meteo nefavorabile care împiedică inspectarea
            corespunzătoare, garanția va fi returnată în maxim 2 zile lucrătoare de la inspectare.
        </p>
        <p>&nbsp;</p>

        <p>
            Părăsirea teritoriului românesc cu autoturisme închiriate este posibilă numai cu acordul scris al
            Starent Închirieri Auto, în anumite condiții. Poate fi impusă o limită zilnică de kilometri, iar
            depășirea acesteia va fi taxată cu 1 leu/km.
        </p>
        <p>&nbsp;</p>
        <p>
            De asemenea, se poate solicita o taxă suplimentară pentru obținerea documentelor necesare trecerii
            frontierei, iar tarifele zilnice și depozitul pot fi majorate în consecință. În cazul în care clientul
            nu informează compania de închirieri auto, acesta va fi responsabil în caz de furt, accident sau alte
            defecțiuni ale autoturismului. Chiar și în situația în care Starent Închirieri Auto permite ieșirea din
            România, clientul are obligația de a returna autoturismul pe teritoriul românesc în caz de defecte
            tehnice sau evenimente rutiere pe parcursul contractului de închiriere.
        </p>
        <p>&nbsp;</p>

        <p>Este interzis fumatul în autoturismele Starent Închirieri Auto. Încălcarea acestei reguli atrage o taxă
            de 250 lei.</p>

        <p>&nbsp;</p>

        <p>Se aplică o taxă de administrare de 250 lei pentru gestionarea oricăror daune sau amenzi survenite în
            perioada de închiriere. Amenzile de circulație vor fi achitate în totalitate de conducătorul auto.</p>
        <p>&nbsp;</p>
        <p>&nbsp;</p>
        <h1 class="title">Politica privind garanția și opțiunile aferente
        </h1>

        <p>&nbsp;</p>

        <p>La momentul livrării, poate fi solicitată o garanție cuprinsă între 1000 și 5000 de lei. Această sumă va
            fi achitată în lei la cursul de schimb al băncii cu care prestatorul are contract din ziua plății sau
            într-o altă monedă - euro sau dolari, sau cu cardul Visa, Mastercard, Maestro. Garanția va fi restituită
            la returnarea autoturismului în stare corespunzătoare, împreună cu toate documentele, accesoriile și
            echipamentele furnizate.
        </p>
        <p>&nbsp;</p>
        <p>&nbsp;</p>
        <h1 class="title">Politica privind Combustibilul</h1>
        <p>&nbsp;</p>
        <p>Clientul trebuie să utilizeze exclusiv combustibilul achiziționat de la stațiile de alimentare
            autorizate. La returnarea autoturismului, acesta trebuie să aibă aceeași cantitate de combustibil precum
            la momentul preluării. În caz contrar, clientul va plăti diferența la tariful de 10 lei/litru.
        </p>
        <p>&nbsp;</p>
        <p>!Nu se oferă compensație pentru combustibilul rămas în plus față de cantitatea inițială!

        </p>
        <p>&nbsp;</p>
        <p>&nbsp;</p>
        <h1 class="title">Opțiuni de asigurare:</h1>
        <p>&nbsp;</p>
        <ul>
            <li>Asigurare Standard cu franșiză - Collision Damage Waiver (CDW) cu franșiză mare (800 euro - 2000
                euro). Clientul va plăti până la suma reprezentând franșiza în caz de avarie sau furt.</li>
            <li>Asigurare cu Răspundere Parțială - Collision Damage Waiver (CDW+) cu franșiză redusă (200 euro -
                1000 euro). Clientul va plăti până la suma reprezentând franșiza în caz de avarie sau furt și va
                beneficia de Asistență Rutieră în caz de defecțiuni tehnice.</li>
            <li>Asigurare Completă - Super Collision Damage Waiver (SCDW) cu garanție 0. Clientul nu va plăti nimic
                în caz de avarie sau furt, cu excepția unor condiții neacoperite de asigurare. Va beneficia de
                Asistență Rutieră 24/7 și Mașină la Schimb pe întreg teritoriul României.
            </li>
        </ul>

        <p>&nbsp;</p>
        <h1 class="title">Condiii neacoperite de Asigurare</h1>
        <p>&nbsp;</p>

        <ul>
            <li>Pagube intenționate sau rezultate din neglijența clientului.</li>
            <li>Pagube cauzate de incendii, explozii etc., provocate de client.</li>
            <li>Neîndeplinirea măsurilor de limitare a pagubelor de către client.</li>
            <li>Conducerea autoturismului de către o persoană neautorizată.</li>
            <li>Pagubele cauzate cauciucurilor, jenților sau subansamblelor autoturismului.</li>
            <li>Conducerea sub influența alcoolului sau a altor substanțe.</li>
            <li>Părăsirea teritoriului României fără acordul Starent Închirieri Auto.</li>
            <li>Neprezentarea documentelor de la poliție în caz de accident/pagubă/furt.</li>
            <li>Pagube cauzate de nerespectarea normelor de încărcare și ancorare a autoturismului.</li>
            <li>Pagubele produse în timpul tractării, remorcării sau transportării autoturismului.</li>
            <li>Situații în care autoturismul a fost lăsat deschis sau cheia a fost lăsată în contact.</li>
        </ul>

        <p>În toate aceste cazuri, clientul va fi responsabil pentru contravaloarea integrală a daunelor</p>
        <p>&nbsp;</p>
        <p>&nbsp;</p>

        <h1 class="title">Accidente sau avarii</h1>
        <p>&nbsp;</p>
        <p>În caz de accident sau daune, clientul este obligat:
        </p>

        <ul>
            <li>să limiteze pagubele</li>
            <li>să anunțe autoritățile competente și să solicite documentele legale;</li>
            <li>să asigure autoturismul corespunzător în perioadele de neutilizare.</li>
        </ul>

        <p>Documentele necesare în caz de accident, distrugere sau furt trebuie obținute de la poliție sau de la
            asigurator și vor fi prezentate la predarea autoturismului. În caz contrar, clientul va suporta integral
            contravaloarea daunelor conform devizului primit.
            În caz de accident sau avarie din vina clientului, garantia va fi reținută. În cazul în care valoarea
            reparației depășește 5000 euro, clientul va plăti 20% din valoarea daunei. Plata se poate efectua în
            numerar sau se poate reține de pe cardul utilizat inițial pentru plată</p>
    </div>
</div>
